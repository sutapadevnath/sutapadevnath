<!DOCTYPE html>
<html lang="bn">

<head>
    <meta charset="utf-8" />
    <meta http-equiv="X-UA-Compatible" content="IE=edge">
    <title>Sutapa Dev Nath | Kathaprobaho</title>
    <meta name="viewport" content="width=device-width, initial-scale=1">
    <meta name="theme-color" content="#92278f">
    <meta name="msapplication-navbutton-color" content="#92278f">
    <link rel="icon" type="image/png" href="../img/favicon.png">
    <link rel="stylesheet" type="text/css" media="screen" href="../css/main.css" />
    <link rel="preconnect" href="https://fonts.gstatic.com">
    <link href="https://fonts.googleapis.com/css?family=Source+Sans+Pro:300,400,600,700" rel="stylesheet">
    <link href="https://fonts.googleapis.com/css2?family=Baloo+Da+2:wght@400;500;600;700;800&display=swap" rel="stylesheet"> 
    <link href="https://stackpath.bootstrapcdn.com/font-awesome/4.7.0/css/font-awesome.min.css" rel="stylesheet" integrity="sha384-wvfXpqpZZVQGK6TAh5PVlGOfQNHSoD2xbE+QkPxCAFlNEevoEH3Sl0sibVcOQVnN"
        crossorigin="anonymous">
    <script src="../js/jquery-3.2.1.min.js"></script>
    <script src="../js/main.js"></script>
</head>

<body>
    <div class="topBarContainer">
        <div class="topBar">
            <div class="leftBar">
                <a href="../"><img src="../img/logo.png" id="logo" class="logo" alt="Logo" /></a>
            </div>
            <div class="rightBar">
                <div class="menu mobile">
                    <span class="menuBtn" id="menuBtn"><i class="fa fa-bars"></i></span>
                </div>
                <div class="dm">
                    <div class="dmContainer">
                        <span class="dmItem">
                            <a class="ulink" href="../">হোম</a>
                        </span>
                        <span class="dmItem">
                            <a class="ulink" href="../pushpitagra.html">পুষ্পিতাগ্রা</a>
                        </span>
                        <span class="dmItem">
                            <a class="ulink" href="../kathaprobaho.html">কথা প্রবাহ</a>
                        </span>
                    </div>
                </div>
            </div>
        </div>
    </div>
    <div class="menuModal" id="menuModal">
        <div class="menuContents">
            <div class="websiteName">sutapa.online</div>
            <div class="links">
                <div class="link"><a href="../">হোম</a></div>
                <div class="link"><a href="../pushpitagra.html">পুষ্পিতাগ্রা</a></div>
                <div class="link"><a href="../kathaprobaho.html">কথা প্রবাহ</a></div>
            </div>
            <div class="socialLinks">
                <span class="socialLink"><a href="https://fb.me/devnathsutapa"><i class="fa fa-facebook"></i></a></span>
                <span class="socialLink"><a href="https://instagram.com/sutapa_online"><i class="fa fa-instagram"></i></a></span>
                <span class="socialLink"><a href="https://twitter.com/sutapa_online"><i class="fa fa-twitter"></i></a></span>
            </div>
            <div class="closeContainer">
                <span class="close" id="closeMenu"><i class="fa fa-close"></i></span>
            </div>
        </div>
    </div>
    <div class="container">
        <!--DO NOT EDIT ABOVE THIS LINE-->
        <div class="storyContainer"> <!--CHANGE CONTENT-->
            <!--IMAGE - CHANGE SOURCE AND CAPTION (IF ANY). IMAGE DIMENSIONS 800x500-->
            <div class="storyImgContainerDark">
                <img src="../img/kathaprobaho/upohar.jpg"  class="storyMainImageDark" alt="Story Image" />
                <div class="storyOverlayDark">
                    <div class="verticalAlign">
                        <div class="storyTitleDark">উপহার</div> <!--CHANGE TITLE-->
                        <div class="storyDateDark"><i class="sd fa fa-calendar"></i>02-02-2021</div> <!--CHANGE DATE-->
                    </div>
            </div>
            </div>
            <!--IMAGE-->
           শ্রীতমা অনেকক্ষণ দাঁড়িয়ে আছে বাস স্ট্যান্ডে।  একটাও বাস আসছে না। খুব চিন্তা হচ্ছে। বাড়ী পৌঁছুতে অনেক দেরী হয়ে যাবে। কি যে করবে বুঝতে পারছে না। শ্রীতমা একটা স্কুলে পড়ায়। যদিও স্কুল বন্ধ, তবু আজ একটা বিশেষ কাজে বড়দি ওদের কয়েকজনকে ডেকেছিলেন। ফেরার পথে এই বিপদ। রাস্তায় লোকজনও বেশী নেই। কোনো দিকেই গাড়ী আসা যাওয়া করছে না। স্ট্যান্ডে ও ছাড়া আর দুজন দাঁড়ানো। তারাও চিন্তা করছে কিভাবে বাড়িতে ফিরবে। যদিও ওর স্কুল শহর থেকে একটু দূরে, তবুও কোনোদিন এমন হয় নি। ঠিকঠাক গাড়ি পেয়ে যায়। আজ এমন কেনো হলো বুঝতে পারছে না। 
<br/><br/>
        আগামীকাল ভাইফোঁটা। বাড়িতে একটু কাজ কম্মও আছে। প্রতিবারের মতো ননদ আসবে দাদাকে ফোঁটা দিতে। তার আয়োজন একটু গুছিয়ে রাখতে হবে। এদিকে এখনো বাড়িতে পৌঁছতেই পারলো না। শ্রীতমা ভাবলো একবার বর মনীশ কে ফোন করে বলে, কিন্ত মনীশই বা এতো দূর থেকে কি করবে চিন্তা করা ছাড়া , তাই আর কিছু বললো না। একটা ট্যাক্সিও নেই যে চলে যাবে। আজ যে কি হলো কে জানে।
<br/><br/>
        কাল ভাই ফোঁটা। মনে হতেই শ্রীতমার অনেক পুরোনো কথা মনে পড়লো। শ্রীতমার বাবার বাড়ি ছিলো এক গ্রামে। ছোটবেলাটা সেই গ্রামেই কেটেছে শ্রীতমার। কোনো অনুষ্ঠান হলে কেমন একটা সাজ সাজ রব পরে যেতো। তখন তো আর সময় কাটানোর এতো উপকরণ ছিলো না। কোনো অনুষ্ঠান হলে সবাই মিলে কত আনন্দ হতো। পুজোর কদিন তো সবাই একসাথে নিজের বাড়ির মতোই থাকতো। বড়রা পুজোর কাজ করতো, সাথে ছোটরাও ছোট ছোট হুকুম তামিল করতো, নাচ, গান, গল্প , আল্পনা দেয়া , নতুন জামা পড়ে অঞ্জলি দেয়া। সবাই মিলে একসাথে প্রসাদ নেওয়া। গ্রামটাকে খুব মিস করে শ্রীতমা। শহরে জাঁকজমক ঠিকই আছে , কিন্তু সেই আন্তরিকতা নেই।
<br/><br/>
        পুজোর পর কালি পুজো, ভাই ফোঁটা, কত আনন্দ। যদিও শ্রীতমার নিজের কোনো ভাই ছিলো না তবু পাড়া তুতো বেশ কয়েকজন ভাইকে সে ফোঁটা দিত। সে কি আনন্দ হতো, সবাই মিলে যখন লাইন দিয়ে লম্বা বারান্দাটায় বসতো, কি যে ভালো লাগতো । শ্রীতমা এক এক করে সবাইকে ফোঁটা দিত। তারপর আসতো উপহারের পালা। যে যা পারতো কলম পেন্সিল থেকে শুরু করে নিজের আঁকা ছবি, সবই শ্রীতমা পেত উপহারে। তার দাম কোনোদিন পয়সা দিয়ে মাপা যাবে না। সেগুলো সব ভালোবাসা মাখা উপহার। শ্রীতমা নিজে বই পড়তে ভালোবাসতো বলে সবাইকে একটা করে বই উপহার দিতো। এভাবেই শ্রীতমা অনেককেই তাদের অবসরের সঙ্গী হিসেবে বই ধরিয়েছে। সে দিনগুলো আর ফিরে আসবে না।
<br/><br/>
        ভাইফোঁটার কথা মনে হলেই অন্তুর কথা খুব মনে পড়ে শ্রীতমার। অন্তু ছিলো তাদের পাড়ার সতীশ কাকার ছেলে।শ্রীতমার খুব ন্যাওটা ছিলো। পড়াশুনোতেও খুব ভালো ছিলো। গল্পের বই পড়তেও খুব ভালোবাসতো। ভাই ফোঁটার উপহারের বই পড়া শেষ হলেই বলতো, তমা দিদি আবার কবে ভাই ফোঁটা হবে গো। শ্রীতমা বুঝতে পেরে বলতো , তুই আমার বইগুলো নিয়ে নিয়ে পরিস। অন্তুর সে কি খুসী। 
<br/><br/>
        একবার তো এমন কান্ড করলো, শ্রীতমা কে দেবে বলে ভাই ফোঁটার দিন পেয়ারা গাছে উঠেছিলো পেয়ারা পারতে। তমা দিদি পেয়ারা খুব ভালোবাসে । তাই পেয়ারা পারতে গিয়েছিলো। কিন্তু সেবার পেয়ারা গাছ থেকে পড়ে গিয়ে এমন ভাবে অন্তুর কপালটা কেটে গেলো যে কয়েকটা সেলাই লেগেছিলো। সেই সেলাইয়ের দাগ ভীষণভাবে কপালে থেকে গিয়েছিলো। শ্রীতমার খুব খারাপ লেগেছিলো। তার জন্যেই অন্তুর আজ এই অবস্থা। অন্তুও তমা দিদিকে পেয়ারা দিতে না পারায় খুব দুঃখ পেয়েছিলো। বলেছিলো, তমা দিদি আমি বড় হয়ে তোমাকে খুব ভালো উপহার দেবো। 
<br/><br/>
        এখনো অন্তুর কথা ভাবলে শ্রীতমার খুব কষ্ট হয়। কোথায় যে আছে ছেলেটা। শ্রীতমারাও গ্রাম ছেড়ে চলে এলো, ওর বিয়ে হয়ে গেলো। আর যোগাযোগ রইলো না। একবার শুনেছিলো, অন্তু নাকি শহরে পড়তে এসেছে। কিন্তু কোনোদিনও আর দেখা হয় নি। অন্তুর কথা একমনে ভাবছিলো শ্রীতমা। হঠাৎ একটা গাড়ির হর্ন শুনে ওর ভাবনাটা ভেঙে গেলো। ওর সাথে যে দুজন দাঁড়িয়ে ছিলো তারা ওই গাড়ির ড্রাইভারের সাথে কথা বলছিলো। তাদের একজন বললো, চলুন দিদি , আমাদের ভাগ্য ভালো তবু এই গাড়িটা পেলাম। শহরে নাকি খুব গন্ডগোল হয়েছে। তাই সব বন্ধ হয়ে গেছে। কোনো গাড়িও আসা যাওয়া করছে না। দোকান পাটও সব বন্ধ হয়ে যাচ্ছে। ড্রাইভার খবর পেয়ে তাড়াতাড়ি বাড়ি ফিরছে। আমরা বেশ কিছুটা রাস্তা ওর সাথে যেতে পারবো। শ্রীতমাও আর না ভেবে ওদের সঙ্গে চললো। ভেবে দেখলো ড্রাইভার ওদের যেখানে নামিয়ে দেবে বলছে সেখান থেকে একটু হাঁটলেই সে বাড়ি পৌঁছে যেতে পারবে।
<br/><br/>
        গাড়ি থেকে নেমে ভাড়া মিটিয়ে শ্রীতমা হাঁটতে শুরু করলো। এখনো বেশ খানিকটা হাঁটতে হবে। চারদিক নির্জন হয়ে গেছে। একটা মানুষও রাস্তায় নেই। শ্রীতমার একটু ভয় ভয় লাগছে। সে দ্রুত পা চালালো। কিছুটা এগিয়ে ও সামনে দেখতে পেলো দুই দলের মাঝে ভীষণ গন্ডগোল।  ভয়ে পাশ কাটিয়ে সামনের দিকে যেতে নিয়ে দেখলো প্রচন্ড বোমা বাজি হচ্ছে। সেখান দিয়ে ওর যাওয়া একেবারে অসম্ভব। শ্রীতমার পা দুটো যেনো আটকে গেলো। সামনে কি প্রচন্ড ধোঁয়া, চিৎকার, মানুষের ছোটাছুটি মারামারি। শ্রীতমার মনে হলো আর কোনোদিন তার বাড়ি ফেরা হবে না। আজ সব শেষ। চারদিকে ধোঁয়ায় কিছুই দেখছে না। শ্রীতমার খুব কষ্ট হচ্ছে। এরইমধ্যে কেউ ওর পাশ দিয়ে দৌড়ে যেতেই তার ধাক্কায় শ্রীতমা মাটিতে পড়ে গেলো।
<br/><br/>
        মাটি থেকে ওঠার প্রানপন চেষ্টা চালিয়ে গেলো শ্রীতমা। কিন্তু ভয়ে ওর গলা শুকিয়ে আসছে, গায়ে একদম জোর পাচ্ছে না। ধোঁয়ায় চোখ জ্বলছে। এমন সময় কেউ যেনো তাকে হাত ধরে টেনে তুলে নিলো। তারপর টানতে টানতে একটা গলির মধ্যে ঢুকিয়ে বললো, শিগগির দৌড়ে চলে যাও।একদম দেরি করো না। তোমার কিচ্ছু হবে না। বলে কিছুটা রাস্তা সেই ছেলেটা শ্রীতমাকে টেনে নিয়ে গিয়ে হাত ছেড়ে দিলো। বললো সাবধানে যেও। আমি যাই। শ্রীতমার এতক্ষন যেনো কোনো জ্ঞান ছিলো না। এখন অপেক্ষাকৃত শান্ত এই গলির রাস্তায় এসে নিজেকে একটু সামলে নিলো। ভাবতে থাকলো ভাগ্য ভালো, ছেলেটা ছিলো। নয়তো ও তো কিছুতেই ওই গন্ডগোলের থেকে বেরোতে পারতো না। কিন্তু ছেলেটাকে যে একটু ধন্যবাদ জানাবে সে সময় ও পেলো না। মনে মনে ছেলেটাকে কৃতজ্ঞতা জানিয়ে শ্রীতমা পা চালালো।
<br/><br/>
        কিন্তু ভয়ে যেনো তার চলার গতি কমে গেছে। ব্যাগের ভেতর ফোন বেজে উঠলো। দেখলো মনীশের অনেকগুলো মিস কল। এই গন্ডগোলে কিচ্ছ্ শুনতে পায় নি। ফোন ধরতেই মনীশের উদ্বিগ্ন গলা পেয়ে বললো সে আসছে। 
<br/><br/>
        বাড়িতে ঢুকেই আগে ঢক ঢক করে অনেকটা জল খেয়ে নিলো। কোনো রকমে ফ্রেশ হয়ে মনীশকে পুরো ঘটনাটি বললো। মনীশ ও ছেলেটাকে কৃতজ্ঞতা জানালো। সারারাত শ্রীতমা ভালো করে ঘুমোতে পারলো না। গন্ডগোলের সেই ভয়ানক ছবিগুলো শুধু চোখের সামনে ভেসে উঠছিলো। আর ভেসে উঠছিলো সেই ছেলেটার চেহারা। যার মুখটাকে সে ভালো করে দেখতেই পেলো না। অথচ সেই ছেলেটা না থাকলে যে শ্রীতমার কি হতো ভাবতেই পারছে না। ছেলেটার জন্য শ্রীতমার খুব চিন্তা হচ্ছিলো। ভাবছিলো ছেলেটা ঠিকমতো বাড়িতে পৌঁছুতে পারলো কিনা কে জানে।
<br/><br/>
        ভোর বেলার দিকে শ্রীতমা বেশ ঘুমিয়ে পড়েছিলো। ঘুম ভাঙলো মনীশের ডাকে। উঠে দেখলো বেশ বেলা হয়ে গেছে।মনীশ খবরের কাগজটা নিয়ে শ্রীতমার সামনে ধরলো, বললো কাল কত বড় বিপদ থেকে বেঁচে ফিরেছ দেখো। সেই গন্ডগোলের বোমাবাজিতে কয়েকজন আহত হয়েছে, আর একজন মারা গেছে। যে মারা গিয়েছে তার একটা ছবি দিয়েছে। তার ছবি দেখে আঁতকে উঠলো শ্রীতমা। সেই একই রঙের ট্রাউজার আর জ্যাকেট পড়া, যে ছেলেটা তাকে কাল বাঁচিয়েছিলো। তাকে বাঁচিয়ে নিজে আর বাঁচতে পারলো না। শ্রীতমা চিৎকার করে কেঁদে উঠলো। হ্যা, শ্রীতমা আরেকটা জিনিস দেখেছে। মৃত ছেলেটার ছবিতে কপালের সেই কাঁটা দাগ টা। তবে কি সে অন্তু ছিলো? সে কি জেনেই, নাকি না জেনেই শ্রীতমাকে কাল বাঁচিয়ে ছিলো? সে কি শ্রীতমাকে চিনতে পেরেছিলো? এমন অনেক প্রশ্ন শ্রীতমার মনে আসছিলো। সে কি সত্যিই বড় হয়ে  তার সবচাইতে দামী উপহার তার তমা দিদিকে দিয়ে গেলো?
        </div>
        <!--DO NOT EDIT BELOW THIS LINE-->
    </div>
    <div class="footer">
        <div class="footerSocialLinks">
            <a href="https://fb.me/devnathsutapa"><i class="fsl fa fa-facebook"></i></a>
            <a href="https://instagram.com/sutapa_online"><i class="fsl fa fa-instagram"></i></a>
            <a href="https://twitter.com/sutapa_online"><i class="fsl fa fa-twitter"></i></a>
        </div>
        <div class="copyright mobile">
            Copyright &copy; 2021 Sutapa Dev Nath.<br />All Rights Reserved.
        </div>
        <div class="copyright tablet">
            Copyright &copy; 2021 Sutapa Dev Nath.<br />All Rights Reserved.
        </div>
        <div class="copyright desktop">
            Copyright &copy; 2021 Sutapa Dev Nath. All Rights Reserved.
        </div>
        <div class="doNotCopy">DO NOT DISPLAY/COPY/PRINT/POST ANY CONTENT OF THIS WEBSITE WITHOUT PERMISSION.</div>
    </div>

</body>

</html>







