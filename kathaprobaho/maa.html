<!DOCTYPE html>
<html lang="bn">

<head>
    <meta charset="utf-8" />
    <meta http-equiv="X-UA-Compatible" content="IE=edge">
    <title>Sutapa Dev Nath | Kathaprobaho</title>
    <meta name="viewport" content="width=device-width, initial-scale=1">
    <meta name="theme-color" content="#92278f">
    <meta name="msapplication-navbutton-color" content="#92278f">
    <link rel="icon" type="image/png" href="../img/favicon.png">
    <link rel="stylesheet" type="text/css" media="screen" href="../css/main.css" />
    <link rel="preconnect" href="https://fonts.gstatic.com">
    <link href="https://fonts.googleapis.com/css?family=Source+Sans+Pro:300,400,600,700" rel="stylesheet">
    <link href="https://fonts.googleapis.com/css2?family=Baloo+Da+2:wght@400;500;600;700;800&display=swap" rel="stylesheet"> 
    <link href="https://stackpath.bootstrapcdn.com/font-awesome/4.7.0/css/font-awesome.min.css" rel="stylesheet" integrity="sha384-wvfXpqpZZVQGK6TAh5PVlGOfQNHSoD2xbE+QkPxCAFlNEevoEH3Sl0sibVcOQVnN"
        crossorigin="anonymous">
    <script src="../js/jquery-3.2.1.min.js"></script>
    <script src="../js/main.js"></script>
</head>

<body>
    <div class="topBarContainer">
        <div class="topBar">
            <div class="leftBar">
                <a href="../"><img src="../img/logo.png" id="logo" class="logo" alt="Logo" /></a>
            </div>
            <div class="rightBar">
                <div class="menu mobile">
                    <span class="menuBtn" id="menuBtn"><i class="fa fa-bars"></i></span>
                </div>
                <div class="dm">
                    <div class="dmContainer">
                        <span class="dmItem">
                            <a class="ulink" href="../">হোম</a>
                        </span>
                        <span class="dmItem">
                            <a class="ulink" href="../pushpitagra.html">পুষ্পিতাগ্রা</a>
                        </span>
                        <span class="dmItem">
                            <a class="ulink" href="../kathaprobaho.html">কথা প্রবাহ</a>
                        </span>
                    </div>
                </div>
            </div>
        </div>
    </div>
    <div class="menuModal" id="menuModal">
        <div class="menuContents">
            <div class="websiteName">sutapa.online</div>
            <div class="links">
                <div class="link"><a href="../">হোম</a></div>
                <div class="link"><a href="../pushpitagra.html">পুষ্পিতাগ্রা</a></div>
                <div class="link"><a href="../kathaprobaho.html">কথা প্রবাহ</a></div>
            </div>
            <div class="socialLinks">
                <span class="socialLink"><a href="https://fb.me/devnathsutapa"><i class="fa fa-facebook"></i></a></span>
                <span class="socialLink"><a href="https://instagram.com/sutapa_online"><i class="fa fa-instagram"></i></a></span>
                <span class="socialLink"><a href="https://twitter.com/sutapa_online"><i class="fa fa-twitter"></i></a></span>
            </div>
            <div class="closeContainer">
                <span class="close" id="closeMenu"><i class="fa fa-close"></i></span>
            </div>
        </div>
    </div>
    <div class="container">
        <!--DO NOT EDIT ABOVE THIS LINE-->
        <div class="storyContainer"> <!--CHANGE CONTENT-->
            <!--IMAGE - CHANGE SOURCE AND CAPTION (IF ANY). IMAGE DIMENSIONS 800x500-->
            <div class="storyImgContainerDark">
                <img src="../img/kathaprobaho/maa.jpg"  class="storyMainImageDark" alt="Story Image" />
                <div class="storyOverlayDark">
                    <div class="verticalAlign">
                        <div class="storyTitleDark">মা</div> <!--CHANGE TITLE-->
                        <div class="storyDateDark"><i class="sd fa fa-calendar"></i>27-01-2021</div> <!--CHANGE DATE-->
                    </div>
            </div>
            </div>
            <!--IMAGE-->
            আজ বাড়িটাকে খুব সুন্দর করে সাজাচ্ছে সূচন্দ্রা। সামনে পুজো। তবে তার বাড়িতে আজই মা আসছেন। সুচন্দ্রার পাঁচ বছরের মেয়েও মায়ের হাতে হাতে জিনিসপত্র এগিয়ে দিচ্ছে।খুব তাড়াতাড়ি হাত চালাচ্ছে সূচন্দ্রা। অনিমেষ হয়তো এক্ষনি এসে পড়বে। এখনও মায়ের ঘরের কাজ কিছুটা বাকি। এমনিতে মায়ের ঘরে সব কিছু নতুন করে লাগিয়েছে। বিছানার চাদর আর বালিশের কভার সাদার ওপর নকশা করা। জানালার পর্দাগুলোও মার্জিত রঙের।শুধু টেবিলের ওপর ফুলদানিতে টাটকা ফুলগুলো দিয়ে সাজানো বাকি। সূচন্দ্রা মায়ের ঘরের সাজ দেখে নিজেই নিজের তারিফ না করে পারলো না। সকালে ফুলের বাজার থেকে আনানো ফুলগুলো নিয়ে ফুলদানিটা সাজাতে বসলো সূচন্দ্রা।
<br/><br/>
ফুলদানি সাজাতে গিয়ে ভাবছে, আজ থেকে এই সংসারটা যেন এই ফুলের মতোই সুন্দর হয়। ফুলের সুগন্ধে যেন ভরা থাকে। যদিও তাদের এই সংসারে কোনো অশান্তি নেই। ছোট্ট মেয়ে তিতির কে নিয়ে গোছানো সংসার, তবু যেনো কোথায় অনিমেষের মনে হয় সংসারটা পরিপূর্ণ নয়। সুচন্দ্রাও অনিমেষের এই অভাব বোধটা ভীষণভাবে অনুভব করে। তাইতো ও আজ অনিমেষের মা আনার এই সিদ্ধান্তটা নিয়েছে।
<br/><br/>
অনেক ছোটোবেলায় অনিমেষের মা-বাবা মারা যান। অনিমেষের ভালো করে তাঁদের মুখটাও মনে পড়ে না। সেই থেকে এক দূর সম্পর্কের জ্যাঠা-জেঠির সংসারে বড় হয়েছে। নামেই তারা তাকে খেতে পড়তে দিত। তার বিনিময়ে সেই ছোট বেলা থেকেই তাদের নানা কাজ করে দিতে হতো। যতো বড় হতে লাগলো কাজের ভার ততোই বাড়তে লাগলো। তার সাথে বকাঝকা তো ফ্রী। কাজের একটু ভুল হলেই কেউ ছেড়ে কথা বলতো না। ওদের বাড়ি ঘর যা ছিলো ওর জেঠু তা নিয়ে নিয়েছিলো। তাই হয়তো বাড়ি থেকে তাড়াতে পারেনি। এর মধ্যে থেকেই কি কষ্ট করে যে ও লেখা পড়া করেছে সেই জানে। লেখা পড়ায় খুব ভালো ছিলো বলে স্কুলের মাস্টারমশাইরাও খুব ভালোবাসতেন, সাহায্যও করতেন। উঁচু ক্লাসে উঠে টিউশনি করে নিজের পড়ার খরচ চালিয়েছে।
<br/><br/>
সূচন্দ্রা আর অনিমেষ একই কলেজে পড়তো। অনিমেষ অন্য ছেলেদের থেকে সব সময় অন্যরকম ছিলো। সবসময় পড়াশুনায় নিজেকে ব্যাস্ত রাখতো। আর কারো সাথে বিশেষ কথা বলতো না। কিন্তু ওর মুখে যেন একটা অসহায়তা ফুটে থাকতো। ওর মুখ দেখে সুচন্দ্রার খুব খারাপ লাগতো। বন্ধুও কেউ ছিলো না। সূচন্দ্রাই একদিন নিজে থেকে গিয়ে ওর সাথে বন্ধু পাতালো। প্রথমদিকে সূচন্দ্রাকে সেরকম ভাবে নিজের কথা কিছু বলতো না। আস্তে আস্তে অনিমেষও সূচন্দ্রাকে বন্ধু ভাবতে শুরু করলো। ওর নিজের জীবনের কথা বললো। 
<br/><br/>
অনিমেষ আর সূচন্দ্রা খুব ভালো বন্ধু হলো। সূচন্দ্রা একদিন অনিমেষকে তার বাড়িতে নিয়ে গেল। সুচন্দ্রার বাবা-মা অনিমেষের সাথে অনেক গল্প করলেন। না খেয়ে আসতে দিলেন না। সুচন্দ্রার মা আদর করে বসিয়ে খাওয়ালেন। অনিমেষের চোখে জল এসে গেলো। কেউ তো তাকে এমন করে কোনোদিন খাওয়ায়নি। এতদিন তো সে অনাদরে তার জন্যে ঢেকে রাখা ভাতই খেয়ে এসেছে। তার পেট ভরেছে  কিনা কেউ জানতে চায় নি। মায়েরা এতো ভালো হয় অনিমেষ জানতোই না। যদিও স্কুলে পড়ার সময় দেখতো বন্ধুদের মা-বাবারা তাদেরকে স্কুলে দিতে আসছে , কত আদর করছে। কিংবা যখন তার শরীর খারাপ হতো, তখন ভীষণ ইচ্ছে হতো মা থাকলে কত ভালো হতো। 
<br/><br/>
সুচন্দ্রার মা মাঝে মাঝেই অনিমেষকে ডেকে খাওয়াতেন । সেই স্নেহভরা আদরটা অনিমেষের খুব ভালো লাগতো। ও সেই আদরটা পুরোপুরি উপভোগ করতো। সুচন্দ্রার মায়ের কাছে এলেই ওর মনটা শান্তিতে ভরে যেতো। এরমধ্যে ওদের কলেজ শেষ হলো। অনিমেষ ভালো একটা চাকরিও পেলো। তারা দুজনে বিয়ের সিদ্ধান্ত নিয়ে সুচন্দ্রার মা-বাবাকে জানালো। বিয়েও হয়ে গেলো। তিতির এলো তাদের জীবনে।
আনন্দে তাদের সংসার ভরে উঠলো। 
<br/><br/>
এরইমধ্যে এক অঘটন ঘটলো।  সুচন্দ্রার মা হঠাৎ হার্ট এটাকে মারা গেলেন । তাদের সংসারে ছন্দপতন ঘটলো। সূচন্দ্রা যদিও সামলে নিলো, অনিমেষ একদম চুপ হয়ে গেলো। খাওয়া-দাওয়া ঠিকমতো করে না, কাজে মন নেই। সূচন্দ্রা ডাক্তার দেখালো। ডাক্তার বললেন মনের ওপর প্রচন্ড আঘাত পড়েছে, তাই এমন অবস্থা। ওনাকে সবসময় খুশীতে রাখতে হবে, উনি যা ভালোবাসেন তাই করতে হবে। সূচন্দ্রা অনেক চেষ্টা করলো অনিমেষের মন ভালো করার । কিন্তু কিছুতেই কিছু হলো না। সূচন্দ্রা দিন রাত ভেবে পায় না কি করবে।
<br/><br/>
এরমধ্যে তিতিরের জন্মদিন এসে গেলো। এবারের জন্মদিনে সূচন্দ্রা ঠিক করলো কোনো উৎসব করবে না। শুধু ছোট্ট মেয়ে মন খারাপ করবে , তাই ওকে নিয়ে সামনের ওই বৃদ্ধাশ্রমে গিয়ে সময় কাটাবে। জন্মদিনের দিন তিতিরকে নিয়ে অনিমেষ, সূচন্দ্রা আর সুচন্দ্রার বাবা বৃদ্ধাশ্রমে গেলেন। অনিমেষ যেতে চাইছিলো না, কিন্তু মেয়ের মন খারাপ হবে বলে সূচন্দ্রা রাজি করিয়েছে। সূচন্দ্রা ভাবলো যদি মনটা একটু ভালো হয়। ওখানে পৌঁছে সবার সাথে গল্প করছিলো সবাই। হঠাৎ তিতির চিৎকার করে বললো, মা, ওই দেখো দিদান। সবাই চমকে তিতিরের কথায় ফিরে দেখে ,একজন মাঝবয়সী মহিলা। দেখতে সুচন্দ্রার মায়ের মতোই লাগছে। তিতির দৌড়ে  গিয়ে দিদান দিদান বলে মহিলার কোলে উঠে পড়েছে। মহিলাও নিবিড়ভাবে তিতিরকে বুকে চেপে ধরেছেন। সূচন্দ্রা অবাক চোখে তাকিয়ে দেখছে। পরম মমতায় ভদ্রমহিলাও কেমন তিতিরকে আঁকড়ে ধরে আছেন। যেন কতদিনের চেনা, কত আপনজন। সূচন্দ্রা মহিলার সাথে কথা বলে জানলো, তাঁর কেউ নেই। তিনি বহু বছর এই আশ্রমেই আছেন। এক দুর্ঘটনায় তিনি সবাইকে হারিয়েছেন। সেই দুর্ঘটনায় তিনিই একমাত্র বেঁচে গিয়েছিলেন। কিন্তু স্মৃতি শক্তি হাড়িয়ে ফেলেছিলেন। চিকিৎসার পর যদিও স্মৃতি ফিরে আসে কিন্তু পরিবারের সবাইকে হারিয়ে এই আশ্রমেই এসে ওঠেন। 
<br/><br/>
কথাবার্তার মাঝখানেই সূচন্দ্রা লক্ষ্য করলো অনিমেষের মুখের পরিবর্তন। তাকে যেনো একটু অন্যরকম লাগছে। সেও গিয়ে মহিলার সাথে কথা বললো। অনেকদিন পর আজ হাসলো। সুচন্দ্রার মনটাও খুশিতে ভরে উঠলো। তারপর থেকে প্রতিদিন অনিমেষ সেই মহিলার সাথে দেখা করতে যায়। একদিনও না গিয়ে থাকতে পারে না। কোনো কোনো দিন সূচন্দ্রা আর তিতিরও থাকে তার সাথে। সূচন্দ্রা লক্ষ্য করে দেখেছে অনিমেষের মধ্যে পরিবর্তন আসছে। সে আস্তে আস্তে স্বাভাবিক হচ্ছে। এখন তিতিরকে নিয়ে সময় কাটায়, সুচন্দ্রার সাথে গল্প করে , অফিস যায়, বাজার করে। সূচন্দ্রা মনে মনে একটা সিদ্ধান্ত নিয়ে তার বাবাকে জানায়। সে তার  বাবাকে বলে সবাই তো সন্তান দত্তক নেয়, আমরা যদি মা নিই, তবে কেমন হবে? 
<br/><br/>
সেই থেকে সূচন্দ্রা আর তার বাবা সমস্ত আইনি ঝামেলা মিটিয়ে অনিমেষের মা আনবার ব্যবস্থা করে। অনিমেষ কে জানাতে সে তো ভীষণ খুশি। আনন্দে তার চোখে জল এসে যায়। সূচন্দ্রার প্রতি কৃতজ্ঞতায় তার মন ভরে যায়। তাকে ভালো রাখার জন্যে সূচন্দ্রা কত বড় একটা পদক্ষেপ নিয়েছে।বারবার বলেছর এবার আমাদের সংসারটা পূর্ন হবে। আমার মা আসবে। তিতিরও খুব খুশী তার দিদান আসবে বলে। কাল সারা রাত অনিমেষ উত্তেজনায় চোখের পাতা এক করেনি। কখন সকাল হবে , মাকে আনতে যাবে। তার মা, তার নিজের মা, তার একান্ত আপন।
<br/><br/>
হঠাৎ ভাবনাটা কেটে যায়, তিতির দৌড়ে আসে মায়ের কাছে। বলে, মা চলো না, বাবা দিদানকে নিয়ে চলে এসেছে তো। সূচন্দ্রা ফুলগুলো ফুলদানিতে রেখে, ঘরটা আর একবার ভালো করে দেখে নিয়ে দৌড়ে যায়। মাকে বরণ করবে বলে।আজ সত্যিই সূচন্দ্রা খুব খুশী। সুচন্দ্রার মনে আগমনীর সুর বাজছে। 
        </div>
        <!--DO NOT EDIT BELOW THIS LINE-->
    </div>
    <div class="footer">
        <div class="footerSocialLinks">
            <a href="https://fb.me/devnathsutapa"><i class="fsl fa fa-facebook"></i></a>
            <a href="https://instagram.com/sutapa_online"><i class="fsl fa fa-instagram"></i></a>
            <a href="https://twitter.com/sutapa_online"><i class="fsl fa fa-twitter"></i></a>
        </div>
        <div class="copyright mobile">
            Copyright &copy; 2021 Sutapa Dev Nath.<br />All Rights Reserved.
        </div>
        <div class="copyright tablet">
            Copyright &copy; 2021 Sutapa Dev Nath.<br />All Rights Reserved.
        </div>
        <div class="copyright desktop">
            Copyright &copy; 2021 Sutapa Dev Nath. All Rights Reserved.
        </div>
        <div class="doNotCopy">DO NOT DISPLAY/COPY/PRINT/POST ANY CONTENT OF THIS WEBSITE WITHOUT PERMISSION.</div>
    </div>

</body>

</html>







