<!DOCTYPE html>
<html lang="bn">

<head>
    <meta charset="utf-8" />
    <meta http-equiv="X-UA-Compatible" content="IE=edge">
    <title>Sutapa Dev Nath | Kathaprobaho</title>
    <meta name="viewport" content="width=device-width, initial-scale=1">
    <meta name="theme-color" content="#92278f">
    <meta name="msapplication-navbutton-color" content="#92278f">
    <link rel="icon" type="image/png" href="../img/favicon.png">
    <link rel="stylesheet" type="text/css" media="screen" href="../css/main.css" />
    <link rel="preconnect" href="https://fonts.gstatic.com">
    <link href="https://fonts.googleapis.com/css?family=Source+Sans+Pro:300,400,600,700" rel="stylesheet">
    <link href="https://fonts.googleapis.com/css2?family=Baloo+Da+2:wght@400;500;600;700;800&display=swap" rel="stylesheet"> 
    <link href="https://stackpath.bootstrapcdn.com/font-awesome/4.7.0/css/font-awesome.min.css" rel="stylesheet" integrity="sha384-wvfXpqpZZVQGK6TAh5PVlGOfQNHSoD2xbE+QkPxCAFlNEevoEH3Sl0sibVcOQVnN"
        crossorigin="anonymous">
    <script src="../js/jquery-3.2.1.min.js"></script>
    <script src="../js/main.js"></script>
</head>

<body>
    <div class="topBarContainer">
        <div class="topBar">
            <div class="leftBar">
                <a href="../"><img src="../img/logo.png" id="logo" class="logo" alt="Logo" /></a>
            </div>
            <div class="rightBar">
                <div class="menu mobile">
                    <span class="menuBtn" id="menuBtn"><i class="fa fa-bars"></i></span>
                </div>
                <div class="dm">
                    <div class="dmContainer">
                        <span class="dmItem">
                            <a class="ulink" href="../">হোম</a>
                        </span>
                        <span class="dmItem">
                            <a class="ulink" href="../pushpitagra.html">পুষ্পিতাগ্রা</a>
                        </span>
                        <span class="dmItem">
                            <a class="ulink" href="../kathaprobaho.html">কথা প্রবাহ</a>
                        </span>
                    </div>
                </div>
            </div>
        </div>
    </div>
    <div class="menuModal" id="menuModal">
        <div class="menuContents">
            <div class="websiteName">sutapa.online</div>
            <div class="links">
                <div class="link"><a href="../">হোম</a></div>
                <div class="link"><a href="../pushpitagra.html">পুষ্পিতাগ্রা</a></div>
                <div class="link"><a href="../kathaprobaho.html">কথা প্রবাহ</a></div>
            </div>
            <div class="socialLinks">
                <span class="socialLink"><a href="https://fb.me/devnathsutapa"><i class="fa fa-facebook"></i></a></span>
                <span class="socialLink"><a href="https://instagram.com/sutapa_online"><i class="fa fa-instagram"></i></a></span>
                <span class="socialLink"><a href="https://twitter.com/sutapa_online"><i class="fa fa-twitter"></i></a></span>
            </div>
            <div class="closeContainer">
                <span class="close" id="closeMenu"><i class="fa fa-close"></i></span>
            </div>
        </div>
    </div>
    <div class="container">
        <!--DO NOT EDIT ABOVE THIS LINE-->
        <div class="storyContainer"> <!--CHANGE CONTENT-->
            <!--IMAGE - CHANGE SOURCE AND CAPTION (IF ANY). IMAGE DIMENSIONS 800x500-->
            <div class="storyImgContainerDark">
                <img src="../img/kathaprobaho/sporsho.jpg"  class="storyMainImageDark" alt="Story Image" />
                <div class="storyOverlayDark">
                    <div class="verticalAlign">
                        <div class="storyTitleDark">দেবী বরণ</div> <!--CHANGE TITLE-->
                        <div class="storyDateDark"><i class="sd fa fa-calendar"></i>21-01-2021</div> <!--CHANGE DATE-->
                    </div>
            </div>
            </div>
            <!--IMAGE-->
            কদিন ধরেই প্রমোদ বাবুর রকম সকম একটু কেমন ঠেকছে রমলার। ফোনে মাঝে মাঝেই ফিসফিস করে আদুরে কথাবার্তা, সবসময় একটা খুশি খুশি ভাব। বাড়ী ঘর পরিষ্কার করে রং করা শুরু হয়েছে। জিজ্ঞেস করলে বলছেন সামনে পুজো তাই রং করাচ্ছি। তাই কি? পুজোতো প্রতিবারই আসে। তবে বিশেষ করে এবারই কেনো রং হচ্ছে? এর উত্তরে প্রমোদ বাবু শুধু হ্যা হ্যা করে হেসেছেন। সেদিন তো আরো সাংঘাতিক কান্ড। বিকেলের দিকে একটু মিত্র গিন্নীর বাড়ি গিয়েছিলেন, এসে দেখেন কার সাথে ভিডিও কলে কথা বলছেন! এতোটা কিছুতেই সহ্য হচ্ছে না রমলার। এই বুড়ো বয়েসে কি এতো আদিখ্যেতা বুঝিনে বাপু। কিন্তু না বুঝলে কি আর চলবে? দিন দিন তো প্রমোদ বাবুর এই আদিখ্যেতা বেড়েই চলছে। নাহলে সেদিন খোকার ঘরে মিস্ত্রী ঢুকলো? নাই বা থাকলো এখন খোকা ওই ঘরে, তাই বলে ওই ঘর এখন ঢেলে সাজাতে হবে? কি না, পুজোর সময় নাকি বিদেশ থেকে তার বান্ধবী আসবে , তার জন্য এতো আয়োজন। প্রমোদবাবুর নাকি খুব কাছের বান্ধবী তিনি। রমলা নাকি তাকে দেখেনি কখনো। প্রমোদ বাবুও এতোদিন রমলাকে কিছুই জানান নি। এতদিনে নাকি দেশে ফেরার ইচ্ছে হয়েছে। তাই কটা দিন পুরোনো বন্ধুর সাথে কাটাতে চান।কিন্তু তা বলে সেই বান্ধবী তার বাড়িতে এলে কোনো অনাদর তো তিনি করতে পারেন না। তাই এই ব্যবস্থা। 
<br/>
প্রমোদবাবুকে কিছুতেই না মানাতে পেরে রমলা সেদিন সেই বান্ধবীকে গেস্ট রুমে রাখার কথা বলেছিল। প্রমোদ বাবু খুব অসন্তুষ্ট হয়েছিলেন। বললেন তার প্রিয় বান্ধবীকে কিছুতেই তিনি গেস্ট রুমে রাখতে পারবেন না। তিনি তার বাড়ির সব চাইতে ভালো ঘরটাই তাকে দিতে চান। সেই বান্ধবী নাকি তার মা-বাবার একমাত্র সন্তান এবং স্বাভাবিক ভাবেই ভীষণ আদরে যত্নে মানুষ হয়েছে। তার সব সুখ সাচ্ছন্দের দিকেই তাদের নজর রাখা উচিত। এ কথা শুনে রমলার ও খুব অভিমান হয়েছে। তিনিও তো তার বাবা মায়ের একমাত্র মেয়ে। না হয় তার দুই দাদা ছিলো। তাতে কি তিনি কি হেলা ফেলায় বড় হয়েছেন? সব বাবা- মায়ের কাছেই তার সন্তান আদরের। সত্যি কথা বলতে কি প্রমোদ বাবুও কোনোদিন রমলার অনাদর করে নি। কিন্তু এই বান্ধবীর কথা যতদিন ধরে বাড়িতে শুনছেন , তখন থেকেই প্রমোদ বাবু কেমন যেনো পাল্টে গেছেন।  এটা রমলার মোটেই ভালো লাগছে না।
<br/>
এই দুঃখের কথা কাউকে বলতেও পারছেন না। যদিও মিত্র গিন্নীর সাথে সব মনের কথা বলেন, তবু নিজের স্বামীর বান্ধবীর কথা বলতে কেমন যেনো একটু বাঁধছে। খোকাকেও বলতে পারছেন না। সে পথ তো তিনি নিজেই বন্ধ করেছেন।সেই দিনের কথা ভাবলে এখনো রমলার ভীষণ কষ্ট হয়। যেদিন প্রথম খোকার বিয়ের কথা শুনলেন। 
<br/>
প্রমোদবাবু আর রমলার বেশ সচ্ছল সংসার । ছেলেকে মনের মতো করে বড় করেছেন। যেমন হলে বাবা- মা ছেলে-মেয়েকে নিয়ে গর্ব করতে পারে, তেমনই ছেলে খোকা। বড় হয়ে ভালো চাকরী নিয়ে বিদেশে চলে গেলো। তাও আজ কত বছর হয়ে গেলো। রমলার বড় সাধ ছিলো, নিজে দেখে শুনে ছেলের বউ ঘরে আনবে। কিন্তু সে আর হলো না। প্রথম প্রথম ছেলেকে বিয়ের কথা বললে , আর কিছুদিন যেতে দাও বলে এড়িয়ে যেতো। কয়েক বছর পরেই খবর পেলেন ছেলে বিদেশে গিয়ে কয়েকমাসের মধ্যেই সহকর্মীনী এক বিদেশিনীকে বিয়ে করেছে। তাদের একটি মেয়েও আছে। এতোদিন মা বাবাকে জানাতে পারে নি। ভীষণ আঘাত পেয়েছিলো রমলা। প্রমোদ বাবু বাস্তবটাকে মেনে নিয়েছিলেন। রমলাকেও অনেক বোঝাবার চেষ্টা করেছিলেন , সব মেনে নিতে। যা হবার তো হয়েই গেছে। ছেলের পছন্দ যেনো রমলা মেনে নেয়। কিন্তু রমলাও সেই এক জেদ নিয়ে খোকার ওপর অভিমান করে আছে। মাঝে মাঝে শুধু খোকার সাথে একটু কথা বলা ছাড়া আর কোনো সম্পর্ক নেই। 
<br/>
খোকা বউ এবং মেয়েকে নিয়ে দেশে আসতে চেয়েছিলো।কিন্তু রমলার আপত্তিতে আসতে পারে নি। একা এসেই ঘুরে গেছে। রমলা এতো কষ্ট পেয়েছে, বউ আর নাতনীর মুখ ও দেখতে চায়নি। ছবিতে বউকে দেখে আরো হতাশ হয়েছে। কেমন সোনালী চুল , ছেলেদের মতো ঢ্যাংঙ্গা, রক্ত শূন্যের মতো গায়ের রং। একদম পছন্দ হয়নি রমলার। তবে নাতনীর ছবি দেখে আদর করতে ইচ্ছে হচ্ছিলো। কিন্তু নিজের জেদ বজায় রেখে দুর্বলতা প্রকাশ করেনি। প্রমোদবাবু অবশ্য একবার গিয়ে ছেলের কাছে ঘুরে এসেছেন। ফিরে এসে রমলাকে অনেক বোঝাতে চেয়েছেন, যে বৌমা খুব ভালো মানুষ। তার খুব সেবা শুশ্রূষা করেছে । বাংলা কথাও বেশ কয়েকটা শিখেছে। আর নাতনীর তো তুলনা নেই। এতো মিষ্টি হয়েছে, রমলা যদি একবার তাকে কোলে তুলে নেয়, তবে তার সব রাগ অভিমান গলে যাবে। রমলা কোনো উত্তর দেয় নি। শুধু এমনভাবে প্রমোদবাবুর দিকে তাকাতো, তিনি আর কিছু বলতে পারতেন না। রমলা মাঝে মাঝে শুধু খোকার সাথে একটু কথা বলতো আর মনের কষ্ট মনেই রেখে দিত।
<br/>
খোকা যখন আসে খোকার ঘরেই থাকে। বাকী দিনগুলোতে রমলা ঘরটাকে সুন্দর করে সাজিয়ে রাখে। কাউকে ঢুকতে দেয় না। আর মাঝে মাঝে ওই ঘরে বসে খোকার জন্য চুপি চুপি কাঁদে। আর আজ ওই ঘর কিনা মিস্ত্রী দিয়ে নতুন ভাবে সাজানো হচ্ছে? খোকার ঘর রং হলো , নতুন করে সাজানো হলো , বাথ রুমে বাথ টাব বসলো। বাথ রুমের একদিকের দেয়ালে পুরো আয়না বসানো হলো। এলাহি ব্যাপার। রমলা দেখে আর রাগে গজগজ করে। 
<br/>
আগামীকাল প্রমোদবাবুর বান্ধবী আসবে। পুরো বাজার যেনো তিনি উঠিয়ে নিয়ে এলেন। বান্ধবী যতোদিন থাকবে কি কি রান্না করে তাকে খাওয়াতে হবে তার একটা লিস্ট তিনি রমলার হাতে ধরিয়ে দিলেন। আর মনে করাতে ভুললেন না যে রান্নাগুলো রমলাকেই নিজে হাতে করতে হবে। যা যা লাগবে প্রমোদবাবুকে বললে তিনি এনে দেবেন। লিস্ট দেখে তো রমলা অবাক। বিদেশে থেকে মানুষ এগুলো ভালোবাসে? মোচা, ধোকার ডালনা, ছানার ডালনা, চিংড়ি আর ইলিশের কয়েকটি প্রিপারেশন, শাক পাতাও আছে কিছু। যা যা রমলার হাতে স্পেশাল, সেই সব জিনিস। রমলা রাগ হলেও নিজের পছন্দের জিনিস দেখে একটু খুশীও হলো। 
<br/>
সকালে উঠেই তাড়াতাড়ি কাজ কর্ম সেরে প্রমোদবাবু এয়ার পোর্টে যাবার জন্য রেডি হলেন। মনটা আজ খুব খুশী খুশী। গুন গুন করে গানও গাইছেন। রমলা জানে বেশী খুশি হলে প্রমোদবাবু এমন গান করেন। রমলার গা জ্বলে যাচ্ছে। কিন্তু কিছু করতে পারছে না। প্রমোদবাবুর কথামতো রান্নার জোগাড় করছে। রমলা শুধু একবার আড়চোখে প্রমোদবাবুর সাজ দেখলো। সেটা বুঝেই উনি বললেন, বুঝলে না গিন্নী , এতোদিন বাদে দেখা হবে তো তাই এই একটু মনের মতো সাজলুম আর কি। প্রিয় বান্ধবী বলে কথা। রমলার অগ্নি দৃষ্টির সামনে দিয়ে পারফিউমের গন্ধ ছড়াতে ছড়াতে প্রমোদবাবু বেড়িয়ে গেলেন।
<br/>
দুপুরে রমলাও স্নান রান্না সেরে একটু ফ্রেস হয়ে নিলো। কি মনে হতে একটু সেজেও নিলো। বান্ধবীর সামনে নিজেকে সুন্দর করে প্রকাশ করার একটা ইচ্ছে মনে জাগলো। লাল পাড়ের ওপর কাজ করা একটা ঘিয়ে রঙের শাড়ি , গলায় লম্বা একটা হার পরে নিলো। কানে মানানসই দুল। বড় লাল টিপ। একদম প্রতিমার মতো লাগছিলো। রমলাও নিজেকে দেখে নিজেই ভাবছিলো আসুক না বান্ধবী, আমিই বা কম কিসে? হঠাৎ গাড়ীর আওয়াজে রমলার চমক ভাঙলো। 
<br/>
দরজা খুলে দাঁড়ালো রমলা। প্রমোদবাবু গাড়ি থেকে নামতেই উল্টোদিকের দরজা দিয়ে একটি মেয়ে এসে নামলো। মেয়েটির বয়স খুব বেশি হলে পনেরো কি ষোলো হবে। রমলা ভাবলো, বোধ হয় বান্ধবীর মেয়ে। কিন্তু নাহ, গাড়ীতে তে তো আর কাউকে দেখা যাচ্ছে না। এই কি তবে তার স্বামীর বান্ধবী? কিন্তু তা কি করে হয়? মেয়েটিও রমলার দিকে মুগ্ধ দৃষ্টিতে চেয়ে আছে। একসময় এগিয়ে এসে বললো, ঠাম্মি, বলেই রমলাকে পায়ে হাত দিয়ে প্রণাম করলো। রমলা তুলে ধরতেই রমলাকে জড়িয়ে ধরলো। রমলা সেই স্পর্শে যেনো অনেক হারিয়ে যাওয়া জিনিস ফিরে পেলো, সে স্পর্শে যেনো ছিলো কত যুগের না পাওয়া ভালোবাসা। রমলা চোখ বন্ধ করলো। তার মনের দরজাগুলো আস্তে আস্তে খুলে গেলো। রমলা অন্তর দিয়ে অনুভব করলো যে আর কেউ নয় এ তার খোকার সন্তান।
<br/>
প্রমোদবাবু এতক্ষণ এই মধুর মিলন দৃশ্য দেখছিলেন। এবার বললেন, কি আমার বান্ধবীকে তবে ভালো লেগেছে বলো?চলো চলো ঘরে চলো। এখন তো আর কোনো সংশয় নেই।খেতে বসে খুব আনন্দ করে খেলো রোমিতা। হ্যা খোকা তার মেয়ের নাম তার মায়ের নামের সাথে মিলিয়ে রেখেছে। রোমিতা বলছে তার বাবা তার মায়ের হাতের এই রান্নাগুলো খুব মিস করে। প্রায়ই বলবে এই রান্নাগুলো মা ছাড়া কেউ রাঁধতেই পারে না। যদিও রোমিতার মা নাকি মাঝে মাঝে করতে চেষ্টা করে , কিন্তু রমলার মতো পারবে কেন? রমলা অবাক হয়ে যায় , তার খোকার বিদেশিনী বউ এসব রান্না করে? রোমিতাও কি সুন্দর ঝরঝরে বাংলা বলে। এও নাকি খোকার বউয়ের ইচ্ছেতেই। খোকার বউ নাকি বাংলা ভাষা, রান্না, আচার আচরণ সব শিখেছে , একদিন তার শাশুড়ী মা তাকে ডাকবে এই আশায়। এই যে রোমিতা এসেই তার ঠাম্মিকে প্রণাম করলো, এও তার মায়ের শেখানো। নিজে আসতে পারেনি, কিন্তু মেয়েকে তার নিজের দেশ, নিজের বাড়ি যাবার জন্য সে তৈরী করেছে। তাইতো মেয়ে একটু বড় হতেই শ্বশুরের সঙ্গে কথা বলে তার বাড়ি দেখবার জন্য তাকে পাঠিয়েছে। ওখান থেকে রোমিতার মা- বাব প্লেনে তুলে দিয়েছে আর এখানে দাদু নামিয়ে নিয়েছে। 
<br/>
খাবার পর রোমিতা এলবাম বের করে মা-বাবার ছবি দেখাচ্ছিলো। আজ রমলা প্রানভরে খোকা আর তার বৌয়ের ছবি দেখছে। আজ তার মনে আর কোনো দ্বিধা নেই তার বৌমাকে নিয়ে। রোমিতা সব বাধা, সব দ্বিধা কাটিয়ে দিয়েছে। এই তো একটা  ছবিতে বৌমা লাল পাড় সাদা শাড়ি পড়ে, শাঁখা-সিঁদুর পড়ে, মাথায় ঘোমটা দিয়ে ঠাকুরকে অঞ্জলি দিচ্ছে। রমলার মনটা আনন্দে ভরে গেলো।  রোমিতা তার ঠাম্মিকে বলেছে, সে আজ এসে রমলাকে যে সাজে দেখেছে, খোকা তার মায়ের এই সাজ খুব ভালোবাসে। তাই তার মাও এই সাজটাকে খুব আপন করে নিয়েছে। খোকার বউ তার শ্বাশুড়ীর মন মতো বৌমা হয়ে অপেক্ষা করছে। রমলার নিজেকে ভীষণ অপরাধী মনে হচ্ছে। জেদ করে সে তার ছেলে বৌমা আর নাতনীর সাথে কি অবিচারটাই না করেছে। আর সেই মানুষগুলো এতো বছর ধরে তার ভালোবাসার ডাক পাবার অপেক্ষা করছে।
<br/>
আজ অনেক বছর পর রমলা খোকাকে ফোন করেছে বৌমাকে নিয়ে বাড়িতে আসবার জন্য। বৌমার সাথে কথা বলেও মাপ চেয়ে নিয়েছে। বৌমা এই ডাক পেয়ে ভীষণ খুশী। তারা এই পুজোতেই বাড়িতে আসছে। পরিবারটি খুশীতে ভেসে গেছে। রমলা প্রমোদবাবুকে গিয়ে বললো, তুমি সব ব্যবস্থা করো, এই পুজোতেই বৌমাকে বরণ করে ঘরে তুলবো।এ হবে আমার দেবী বরণ।
        </div>
        <!--DO NOT EDIT BELOW THIS LINE-->
    </div>
    <div class="footer">
        <div class="footerSocialLinks">
            <a href="https://fb.me/devnathsutapa"><i class="fsl fa fa-facebook"></i></a>
            <a href="https://instagram.com/sutapa_online"><i class="fsl fa fa-instagram"></i></a>
            <a href="https://twitter.com/sutapa_online"><i class="fsl fa fa-twitter"></i></a>
        </div>
        <div class="copyright mobile">
            Copyright &copy; 2021 Sutapa Dev Nath.<br />All Rights Reserved.
        </div>
        <div class="copyright tablet">
            Copyright &copy; 2021 Sutapa Dev Nath.<br />All Rights Reserved.
        </div>
        <div class="copyright desktop">
            Copyright &copy; 2021 Sutapa Dev Nath. All Rights Reserved.
        </div>
        <div class="doNotCopy">DO NOT DISPLAY/COPY/PRINT/POST ANY CONTENT OF THIS WEBSITE WITHOUT PERMISSION.</div>
    </div>

</body>

</html>







